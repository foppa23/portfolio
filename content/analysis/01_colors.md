---
Title: Colors
Description: This is my color analysis page
#Template: analysis
---

##Färger

En analys av utvalda webbplatsers färgschema, typsnitt och känslan de förmedlar.
<br>
###Urval
Jag ville att en av de webbplatser jag valde skulle vara en myndighet eller inom offentlig service. Mitt val föll på 1177.se som är den mest besökta av dessa webbplatser [1].

För att få med en färgglad sida valde jag Proviva fruktdrycker och för att få med en sida med lokal förankring i Blekinge valde jag Eriksberg hotell och safaripark.
<br>
###Metod
För att ta skärmdumpar av hela webbsidan använde jag mig av "GoFullPage" [2] som är ett tillägg i Chrome.
Andra tillägg jag använt är "WhatFont" [3] och "CSS Peeper" [4] för att identifiera typsnitt samt "ColorZilla" [5] för att identifiera använda färger.

Jag har också använt mig av DevTools i Chrome för att inspektera vald typografi.

För att analysera webbplatsernas färgscheman har jag använt mig av Adobe Colors [6] färghjul där jag lagt in färgerna jag hämtat med tillägget "ColorZilla". Jag har därefter jämfört det skapade färghjulet med Adobes färghjul för olika  färgharmonier (färgscheman).
<br>
###Resultat

####1177.se
<a href="https://www.1177.se/" class="a-link">www.1177.se</a>

<figure  class="figure-analys">
    <a href="../assets/img/1177_full.jpg">
        <img src="../assets/img/1177.jpg" alt="1177.se" width="400"/>
    </a>
    <figcaption>Klicka på bilden för att se skärmdumpen för hela webbsidan</figcaption>
</figure>


<figure  class="figure-analys">
    <img src="../assets/img/1177_hexcodes.jpeg" alt="1177 hexcodes" width="70%"/>
</figure>


<figure  class="figure-analys">
    <img src="../assets/img/1177_color_wheel.jpg" alt="1177 color wheel" width="200"/>
</figure>

Färgerna som används på 1177.se är två nyanser av vardera rött och blått.
Webbplatsens röda basfärg är kopplad till varumärket 1177 och deras logo.

Typsnitten som används på webbplatsen är genomgående sans-serif.
Till rubriker (H1-H3) används <a href="https://fonts.google.com/specimen/Inter" class="a-link">Inter</a> och till brödtexten <a href="https://fonts.google.com/specimen/Open+Sans" class="a-link">Open Sans</a>.



####Proviva
<a href="https://www.proviva.se/" class="a-link">www.proviva.se</a>


<figure  class="figure-analys">
    <a href="../assets/img/proviva_full.jpg">
        <img src="../assets/img/proviva.jpg" alt="Proviva"  width="400"/>
    </a>
    <figcaption>Klicka på bilden för att se skärmdumpen för hela webbsidan</figcaption>
</figure>


<figure  class="figure-analys">
    <img src="../assets/img/proviva_hexcodes.jpeg" alt="Proviva hexcodes" width="70%"/>
</figure>


<figure  class="figure-analys">
    <img src="../assets/img/proviva_color_wheel.jpg" alt="Proviva color wheel" width="200"/>
</figure>


Provivas webbplats har färger i olika gröna, gula och rosa toner.

På webbplatsen används ett sans-serif typsnitt <a href="https://www.luzi-type.ch/faro" class="a-link">Faro</a>.
I rubriker H1-H3 används "Faro SemiBold" och i brödtext "Faro Regular".


####Eriksberg hotell och safaripark
<a href="https://www.eriksberg.se/" class="a-link">www.eriksberg.se</a>


<figure  class="figure-analys">
    <a href="../assets/img/eriksberg_full.jpg">
        <img src="../assets/img/eriksberg_1.jpg" alt="Eriksberg"  width="300"/>
        <img src="../assets/img/eriksberg_2.jpg" alt="Eriksberg" width="300"/>
    </a>
    <figcaption>Klicka på bilden för att se skärmdumpen för hela webbsidan</figcaption>
</figure>


<figure  class="figure-analys">
    <img src="../assets/img/eriksberg_hexcodes.jpeg" alt="Eriksberg hexcodes" width="70%"/>
</figure>


<figure  class="figure-analys">
    <img src="../assets/img/eriksberg_color_wheel.jpg" alt="Eriksberg color wheel" width="200"/>
</figure>

Färgskalan på Eriksbergs webbplats går i gröna och bruna toner med detaljer i svag guldton.

Till webbsidans rubriker används olika varianter av <a href="https://fonts.adobe.com/fonts/heimat-didone" class="a-link">Heimat Didone</a> och <a href="https://fonts.google.com/specimen/Open+Sans" class="a-link">Open Sans</a>

H1 rubriker används "heimat-didone-12", till H2 "heimat-didone-16" och till H3 "Open Sans". Till brödtext används "Open Sans" och "heimat-didone-18". Headerns tagline använder <a href="https://fonts.adobe.com/fonts/annabelle-jf" class="a-link">Annabelle JF</a>.
<br>
###Analys


####1177.se

Färgschemat på 1177.se är närmast att tolka som analogt med sina röda och blå nyanser, som ligger bredvid varandra i färghjulet.

Jag upplever att den dominerande röda färgen (#C12143) är ett mindre lämpligt färgval med tanke på webbplatsens innehåll och målgrupp. 1177 används ofta av personer som söker information om sjukdomar, läser sin journal eller förbereder sig inför ett vårdbesök. Situationer där man kanske redan är orolig och stressad.

Röd är en färg som kan associeras med fara, varning eller blod. Det finns också studier som visar att rött kan höja puls, adrenalin och blodtryck. [7] I detta sammanhang borde man snarare vilja ingjuta lugn och trygghet, något som skulle kunna uppnås med ett annat färgval. Gröna eller blå toner kan skapa en mer lugnande och rogivande känsla. [7]

En tänkbar anledning till att 1177 har valt den röda färgen kan vara att de vill förstärka sitt varumärke, då de har färgen i sin logo. Färgen kan också vara avsedd att göra besökaren uppmärksam på viktig information. Problem uppstår dock när färgen används på många olika element samtidigt, som t ex på denna sida:

<figure  class="figure-analys">
    <a href="https://www.1177.se/sjukdomar--besvar/allergier-och-overkanslighet/">
        <img src="../assets/img/1177_red.jpg" alt="1177" width="200"/>
    </a>
</figure>

Här används rött i sådan omfattning att signalen för viktig information förlorar sin effekt. När allt är markerat som viktigt blir det svårt styra vad man vill att besökarens blick ska dras till och för besökaren att veta vad som är viktigt.

De valda typsnitten "Inter" till rubriker och "Open Sans" till brödtext är båda sans-serifer, vilket gör dem tydliga och lättlästa på en bildskärm. De ger båda en känsla av modern enkelhet och tydlighet. Båda typsnitten har en relativt hög x-höjd (avståndet mellan baslinjen och mean-linjen) vilket gör att gemener som a, o och p får mer öppna lättlästa former.


####Proviva

Provivas webbplats upplevs som en färgglad vitaminkick - ett intryck som stämmer väl överens med företagets produkter och kan också vara företagets syfte med färgvalet. Färgerna förmedlar en frisk, pigg och fräsch känsla. De för tankarna till en läskande hälsosam dryck full av vitaminer. Trots sin färgrika framtoning motverkar de relativt dämpade tonerna  att de många färgerna blir alltför påträngande.

Webbplatsens färger i olika nyanser av grönt, rosa och ljusgult ligger närmast ett triadiskt färgschema. En mörklila färg (#402A57) förekommer i ett textstycke, men då den har en undanskymd roll så har jag valt att bortse från den i min analys.

Som typsnitt har man valt "Faro" i SemiBold till rubriker och i Regular till brödtext. "Faro" är ett lekfullt sans-serif-typsnitt som har två grundvarianter "Lucky" och "Sad". Här har man använt sig av Lucky-varianten där vissa bokstäver, som t ex F, T, E och f har svagt uppåtböjda avslut, vilket ger ett piggt och glatt uttryck som passar Provivas varumärke. Typsnittet har även ligaturer som t ex mellan "tt" i "bättre".


####Eriksberg

Eriksbergs webbplats ger ett intryck av en exklusiv naturnära upplevelse. Färgpaletten består av mustiga, jordnära nyanser i mörkgrönt och brunt vilket ger ett komplementärt färgschema. De jordnära färgerna tar oss till naturen, djuren och skogen och för tankarna till mossa och trä.

Bildvalen med djur, inredningsdetaljer, maträtter och hotellrum inredda i bruna jordtoner förstärker intrycket och ger en rustik ombonad känsla. Detaljer i den ljusa guldfärgen ger det hela en ton av exklusivitet.

Typsnittet "Heimat Didone" som används både i rubriker och brödtext är en modern variant av de klassiska Didon-typsnitten fast i det här fallet utan serifer. Med sin höga kontrast mellan tjocka och tunna linjer ger det ett elegant intryck och passar bra ihop med Eriksbergs varumärke.

"Open Sans" används också till både rubriker och brödtext där det behövs ett mer lättläst typsnitt. "Open Sans" ger en tydlig, lättläst och modern känsla.

"Annabelle JF" är ett script-typsnitt som används tillsammans med Eriksbergs logo i sidans tagline. Det ger ett personligt mjukt intryck.

####Sammanfattning
Sammantaget tycker jag att Proviva och Eriksberg har lyckats mycket bra med att få fram den stil och känsla som jag tror de eftersträvade. Typsnitt och färger är väl valda för att förstärka respektive företags varumärke.

På 1177 har de gjort ett bra val med lättlästa och tydliga typsnitt, men deras färgval riskerar att skapa oro istället för trygghet som jag tror de eftersträvar.
<br>
###Referenser

<p class="ref">[1]  <a href="https://topdog.nu/press/topdog-listar-de-100-mest-trafikerade-sajterna-i-sverige/" class="a-link">topdog.nu/press/topdog-listar-de-100-mest-trafikerade-sajterna-i-sverige/</a></p>

<p class="ref">[2]  <a href="https://chromewebstore.google.com/detail/gofullpage-full-page-scre/fdpohaocaechififmbbbbbknoalclacl" class="a-link">chromewebstore.google.com/detail/gofullpage-full-page-scre/fdpohaocaechififmbbbbbknoalclacl</a></p>

<p class="ref">[3]  <a href="https://chromewebstore.google.com/detail/whatfont/jabopobgcpjmedljpbcaablpmlmfcogm" class="a-link">chromewebstore.google.com/detail/whatfont/jabopobgcpjmedljpbcaablpmlmfcogm</a></p>

<p class="ref">[4]  <a href="https://chromewebstore.google.com/detail/css-peeper/mbnbehikldjhnfehhnaidhjhoofhpehk" class="a-link">chromewebstore.google.com/detail/css-peeper/mbnbehikldjhnfehhnaidhjhoofhpehk</a></p>

<p class="ref">[5]  <a href="https://chromewebstore.google.com/detail/bhlhnicpbhignbdhedgjhgdocnmhomnp" class="a-link">chromewebstore.google.com/detail/bhlhnicpbhignbdhedgjhgdocnmhomnp</a></p>

<p class="ref">[6]  <a href="https://color.adobe.com/sv/create/color-wheel" class="a-link">color.adobe.com/sv/create/color-wheel</a></p>

 <p class="ref">[7]  Beaird, J., George, J. (2020). <i>The Principles of Beautiful Web Design.</i> Third edition.</p>

###Övrigt

Analysen av webbplatserna och den här rapporten är gjord enskilt av Charlotte Forsberg.
